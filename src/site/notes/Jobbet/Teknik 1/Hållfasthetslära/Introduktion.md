---
{"dg-publish":true,"permalink":"/jobbet/teknik-1/hallfasthetslaera/introduktion/"}
---

> [!quote] Hållfasthetslära
> *läran om fasta kroppars beteende vid mekanisk belastning, vid påtvingad deformation (som t.ex. mekanisk formning) och till följd av växlande temperaturfält.*
> 
> \-Nationalencyclopedin

Många konstruktioner och bruksföremål måste ha en bestämd hållfasthet. Förr byggde man ofta med mycket kraftiga dimensioner, alltså stora mått. Konstruktioner gjordes traditionsenligt -  så som man lärt sig av den äldre generationen. Att bågformen var en hållbar konstruktion lärde sig människorna redan för flera tusen år sedan. Kraven på lätthet och elegans kom långt senare, men är idag viktiga konstruktionsförutsättningar

Med hjälp av hållfasthetsläran kan vi utnyttja mekanikens krafter till att dimensionera konstruktioner. 

Hållfasthetsläran visar oss alltså hur vi kan beräkna en konstruktion och försöka förutse allt som kan äventyra dess funktion. Trots alla ansträngningar händer det ibland att vi inte lyckas och att konstruktionen går sönder. Det beror oftast på att man inte kunde förutse den aktuella brottmekanismen. Om en konstruktion inte kan fungera längre på grund av deformation, brott eller liknande talar man om *haveri*.

Säkerheten måste alltså alltid beaktas. Men det gäller att konstruktionen inte blir onödigt stor och kostnadskrävande. 

# Översikt
Vad är viktigt när något ska konstrueras?
- Dimension
	- Hur stort ska det vara? *Eller ja, hur litet kan vi göra det utan att det går sönder, så att det blir så billigt som möjligt...*
	- Hur stort får vi plats med?
- Belastning 
	- Hur stor belastning måste konstruktionen tåla? Från vilket håll?
- Säkerhet
	- Hur mycket extra behöver konstruktionen tåla för att verkligen inte gå sönder? *Ofta har en konstruktion högre säkerhetsfaktor när människor ska vistas i närheten.*
- Form
	- Behöver det se ut på något speciellt sätt?
- Material
	- Materialegenskaper, exempelvis: elasticitet, sträckgräns och brottgräns.
	- Andra faktorer, exempelvis: kostnad, miljöpåverkan och säkerhet.





